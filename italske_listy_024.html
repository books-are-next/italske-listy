<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Verona">
    <meta name="apple-mobile-web-app-capable" content="yes">
    <title>Verona • Italské listy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./italske_listy_023.html">
    <link rel="next" href="./italske_listy_025.html">
    <meta name="nb-order" content="23">
    <link rel="self" href="italske_listy_024.html">
    <meta name="nb-identifier" content="capek-italske-listy-20579bb">
    <meta name="nb-role" content="chapter">
  </head>
  <body data-nb-words="590" data-nb-chars="3686" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_023.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Verona</span></h1>
        <p class="chunk" data-nb-ref-number="2" data-nb-words="194" data-nb-chars="1233"><span class="idea" data-nb-ref-number="2" id="idea2" data-nb-words="194" data-nb-chars="1233">Dovolte, abych nyní řekl všechno špatné o&nbsp;zemi vlašské: že&nbsp;je&nbsp;tu&nbsp;příliš horko a&nbsp;příliš draho, mnoho taškářů a&nbsp;blech, strašný rámus, samý barok, banditští drožkáři, malárie, zemětřesení a&nbsp;ještě hroznější zla; a&nbsp;to&nbsp;vše prozrazuji ze&nbsp;msty. Bídná Mantovo, rodiště Vergiliovo a&nbsp;Mantegnův hrobe!, mizerné hnízdo, kam jsem vážil cestu, abych se&nbsp;podíval na&nbsp;fresky velikého, přísného miláčka Mantegny! Což je&nbsp;lidské a&nbsp;křesťanské odepříti mi&nbsp;přístup do&nbsp;vytoužené Camera degli Sposi jen proto, že&nbsp;je&nbsp;jakýsi (nevím skutečně jaký) národní a&nbsp;vlastenecký svátek? Tvrdý kustode, který jsi odolal svůdnému šustění mých bankovek! Bezcitný direttore, jenž jsi krčil rameny s&nbsp;výrazem nekonečného politování a&nbsp;neuhnul ani mým hrozbám! Nudná maloměstská Mantovo, kde se&nbsp;tři kluci proháněli s&nbsp;praporem, oživujíce nejprotivnější ulice tohoto světa! A&nbsp;ty, země italská, jež jsi mne na&nbsp;mé&nbsp;krátké pouti podělila nejméně šesti národními svátky, aby mne vyhnaly od&nbsp;bran památek ravennských a&nbsp;ode dveří umbrijské školy v&nbsp;Perugii a&nbsp;ode všech pozemských krás v&nbsp;Neapoli, – pravím, všeho mnoho škodí; a&nbsp;Mantova vyčerpala už&nbsp;mou trpělivost. Nechť nikdy cizincova noha nestane v&nbsp;Mantově! A&nbsp;abyste věděli, jsou tam ke&nbsp;všemu špatné postele, nijaké jídlo a&nbsp;lid nepříjemný.</span></p>
        <p class="chunk" data-nb-ref-number="3" data-nb-words="215" data-nb-chars="1426"><span class="idea" data-nb-ref-number="3" id="idea3" data-nb-words="215" data-nb-chars="1426">Takto se&nbsp;pomstiv, mohu opět sklonit kolena před nejctihodnějším kostelem sv, Zenona ve&nbsp;Veroně. Hlavní pýchou Verony je&nbsp;sice Paolo Veronese, římský amfiteátr, Morone, Scaligerové a&nbsp;salám; pro mne však Verona je&nbsp;jenom sv. Zeno, langobardský bratříček normanského Monrealu, bratříček prosťáček starší a&nbsp;chudší, jemuž se&nbsp;nedostalo zlatohlavu mozaik ani oslňujícího chiostra<a href="./resources/undefined">[20]</a>, aniž pak podivné hojnosti zlatých a&nbsp;vykládaných ornamentů, nýbrž jen ambítků prostých a&nbsp;zamyšlených, a&nbsp;vážného, velkodušného nitra, a&nbsp;zejména dveří: dveří velikánských, pokrytých mosaznými obrázky a&nbsp;zasazených v&nbsp;portálu s&nbsp;obrázky kamennými. Tyto prý dělal nějaký Nicolaus a&nbsp;Wiligelmus, a&nbsp;ty&nbsp;mosazné jsou prý původu německého; ale jsou krásné, či&nbsp;spíše jsou dojemné. Usmíváte se&nbsp;na&nbsp;ně&nbsp;a&nbsp;jste pohnut úsilím naivní ruky povídat, vypravovat bibli, překonávat strašné potíže, například kam prokristapána dostat Krista, když má&nbsp;umývat nohy dvanácti apoštolům sedícím en&nbsp;face; prostě nejde to&nbsp;jinak než vystrčit Krista Pána zády ven. Na&nbsp;každém obrázku cítíte tu&nbsp;usilovnou myšlenkovou práci, jak to&nbsp;udělat, jak to&nbsp;povědít, jak to&nbsp;spořádat a&nbsp;dostat dohromady; z&nbsp;Tintoretta, z&nbsp;Tiziana, nevím, z&nbsp;kterého nejskvělejšího mistra necítíte nikdy tolik duševní práce, tolik myšlenkového úsilí jako z&nbsp;těchto opravdu naivních reliéfů. Ale nic platno: kam se&nbsp;duch vloží, tam se&nbsp;také najde; a&nbsp;dveře u&nbsp;sv. Zenona jsou ta&nbsp;nejkrásnější bible, kterou jsem ve&nbsp;svém životě četl.</span></p>
        <p class="chunk" data-nb-ref-number="4" data-nb-words="180" data-nb-chars="1021"><span class="idea" data-nb-ref-number="4" id="idea4" data-nb-words="180" data-nb-chars="1021">A&nbsp;pak všude, kde je&nbsp;trochu místa, na&nbsp;patkách a&nbsp;hlavicích sloupů, mezi oblouky, kde se&nbsp;vůbec dá, vyteše a&nbsp;vytepe románský umělec samá zvířátka: psy, medvědy a&nbsp;jeleny, zajíce a&nbsp;žáby, koně a&nbsp;ovce a&nbsp;ptáky. Jsou to&nbsp;docela jiná zvířata než ta&nbsp;na&nbsp;antických reliéfech; tam to&nbsp;bývá kalydonský kanec nebo Venušin delfín nebo vůbec něco z&nbsp;mytologie, anebo potom naturalistické portréty zvířat; ale tady to&nbsp;je&nbsp;sama příroda, tady je&nbsp;to&nbsp;náklonnost k&nbsp;zvěři polní a&nbsp;lesní, jak vyšla z&nbsp;ruky Páně; poměr člověka k&nbsp;zvířeti je&nbsp;tu&nbsp;intimnější, srdečnější a… řekněme lidštější než v&nbsp;celé antice. Člověk má&nbsp;osobně co&nbsp;dělat se&nbsp;zvěří, v&nbsp;dobrém i&nbsp;zlém; Adam vyhnaný z&nbsp;ráje musí orat, ale (zrovna u&nbsp;sv. Zenona) také zabíjí a&nbsp;udí prasátka, stejně jako šlape víno, žne a&nbsp;češe jablíčka a&nbsp;jezdí na&nbsp;koni a&nbsp;honí zvěř; pročpak by&nbsp;také medvěd a&nbsp;jelen nemohl oslavit Pána na&nbsp;průčelí sv. Zenona? Ano, je&nbsp;tu&nbsp;jiný, svěžejší poměr k&nbsp;světu; a&nbsp;věřte mi, nikdy nepochopíme zánik nádherné antiky, nenajdeme-li dostatečné ctnosti v&nbsp;prostotě doby, jež přemohla antiku.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_025.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>