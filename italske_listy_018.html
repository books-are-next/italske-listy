<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Antika">
    <meta name="apple-mobile-web-app-capable" content="yes">
    <title>Antika</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./italske_listy_017.html">
    <link rel="next" href="./italske_listy_019.html">
    <meta name="nb-order" content="14">
    <link rel="self" href="italske_listy_018.html">
    <meta name="nb-identifier" content="capek-italske-listy-85ce433">
    <meta name="nb-role" content="chapter">
  </head>
  <body data-nb-words="697" data-nb-chars="4452" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="italske_listy_005.html">Předmluva</a></li>
        <li><a href="italske_listy_006.html">Úvodem</a></li>
        <li><a href="italske_listy_007.html">Benátky</a>
          <ol class="headings-toc">
            <li><a href="italske_listy_007.html#i">I.</a></li>
            <li><a href="italske_listy_007.html#ii">II.</a></li>
          </ol>
        </li>
        <li><a href="italske_listy_008.html">Padova,
            Ferrara</a></li>
        <li><a href="italske_listy_009.html">Ravenna,
            San Marino</a></li>
        <li><a href="italske_listy_010.html">Florencie</a></li>
        <li><a href="italske_listy_011.html">Siena,
            Orvieto</a></li>
        <li><a href="italske_listy_012.html">Řím</a></li>
        <li><a href="italske_listy_013.html">Lid
            neapolský</a>
          <ol class="headings-toc">
            <li><a href="italske_listy_013.html#i">I.</a></li>
            <li><a href="italske_listy_013.html#ii">II.</a></li>
          </ol>
        </li>
        <li><a href="italske_listy_014.html">Palermo</a></li>
        <li><a href="italske_listy_015.html">Od
            Palerma po Taorminu</a></li>
        <li><a href="italske_listy_016.html">V Boží dlani</a></li>
        <li><a href="italske_listy_017.html">Podzemní
            města</a></li>
        <li><a href="italske_listy_018.html">Antika</a></li>
        <li><a href="italske_listy_019.html">Z Říma</a></li>
        <li><a href="italske_listy_020.html">Sladká
            Umbrie</a></li>
        <li><a href="italske_listy_021.html">Toskána</a></li>
        <li><a href="italske_listy_022.html">Janov
            a Milán</a></li>
        <li><a href="italske_listy_023.html">Moře</a></li>
        <li><a href="italske_listy_024.html">Verona</a></li>
        <li><a href="italske_listy_025.html">Kostely</a></li>
        <li><a href="italske_listy_026.html">Bolzano</a></li>
        <li><a href="italske_listy_027.html">Paralipomena[24]</a></li>
        <li><a href="italske_listy_028.html">Ediční poznámka</a></li>
        <li><a href="italske_listy_029.html">Život
            a doba spisovatele
            Karla Čapka v datech</a></li>
        <li><a href="italske_listy_030.html">První vydání knih Karla Čapka</a></li>
        <li><a href="italske_listy_031.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Antika</span></h1>
        <p class="chunk" data-nb-ref-number="2" data-nb-words="85" data-nb-chars="558"><span class="idea" data-nb-ref-number="2" id="idea2" data-nb-words="85" data-nb-chars="558">Jsou lidé, kteří mají k&nbsp;antice poměr (někteří dokonce mají poměr s&nbsp;antikou), a&nbsp;jiní, kteří poměr k&nbsp;antice teprve získávají. V&nbsp;tomto druhém případě je&nbsp;průběh asi takový: když poprvé přijdou do&nbsp;velkého skladiště antik, takhle do&nbsp;vatikánského nebo termského nebo neapolského muzea, zprvu prodlévají zbožně před každou sochou a&nbsp;šeptají si&nbsp;uchváceni nějaký klasický citát, například „Caesar pontem fieri iussit<a href="./resources/undefined">[13]</a>“. Po&nbsp;první půlhodině nenápadně zrychlují krok. Po&nbsp;hodině putují dalšími sály řízným pochodem. A&nbsp;za&nbsp;dalších patnáct minut by&nbsp;už&nbsp;chtěli mít velociped…</span></p>
        <p class="chunk" data-nb-ref-number="3" data-nb-words="83" data-nb-chars="523"><span class="idea" data-nb-ref-number="3" id="idea3" data-nb-words="83" data-nb-chars="523">Druhé stadium se&nbsp;dostaví, když poutník vidí devět Sokratových hlav v&nbsp;řadě na&nbsp;šteláži jako láhve se&nbsp;zavařeninou, sedm Homérů, třináct Hadriánů a&nbsp;dvacátou Venuši praxitelovského typu; tehdy začíná chápat, že&nbsp;se&nbsp;musí rozlišovat mezi kamenictvím a&nbsp;sochařstvím. A&nbsp;když už&nbsp;viděl vše, dostaví se&nbsp;konečné poznání, že&nbsp;žádná antika vlastně není; že&nbsp;to&nbsp;je&nbsp;jenom slovo, které označuje věci tak různé, jako je&nbsp;dejme tomu Cimabue a&nbsp;Langhans. Aspoň tak velký je&nbsp;rozdíl mezi selinuntskými metopy v&nbsp;Palermu a&nbsp;nějakým Caracallovým portrétem.</span></p>
        <p class="chunk" data-nb-ref-number="4" data-nb-words="70" data-nb-chars="437"><span class="idea" data-nb-ref-number="4" id="idea4" data-nb-words="70" data-nb-chars="437">Tak především první notný rozdíl je&nbsp;mezi sochařinou řeckou a&nbsp;římskou, přitom slovo „řecký“ neznamená pranic, protože prostě nelze nazvat jedním slovem archaického Apollona a&nbsp;pergamský barok. Řekne-li někdo, že&nbsp;zbožňuje antiku, praví tím, že&nbsp;viděl kameny, a&nbsp;ne&nbsp;sochy. Nedá se&nbsp;to&nbsp;obsáhnout jedním vkusem; musíte si&nbsp;vybrat své a&nbsp;k&nbsp;tomu ostatnímu zachovat aspoň zdvořilost. Že&nbsp;je&nbsp;to&nbsp;všecko mramor, to&nbsp;ještě neznamená, že&nbsp;je&nbsp;to&nbsp;všecko stejné.</span></p>
        <p class="chunk" data-nb-ref-number="5" data-nb-words="398" data-nb-chars="2585"><span class="idea" data-nb-ref-number="5" id="idea5" data-nb-words="398" data-nb-chars="2585">A&nbsp;když tedy poutník shledá, že&nbsp;není žádná úhrnná antika, dostane se&nbsp;mu&nbsp;náhradou poznání, že&nbsp;je&nbsp;tu&nbsp;náramná síla jiných a&nbsp;hrozně zajímavých úkazů. I. Především jsou tu&nbsp;archaická umění domácí, tak zejména umění etruské, jež je&nbsp;silné a&nbsp;těžkopádné, a&nbsp;umění sikulské, po&nbsp;kterém zůstaly velmi pěkné naivní urničky, takové hliněné domečky s&nbsp;idylickým reliéfem, a&nbsp;pravé dórské umění sicilských kolonistů; toto snad velebit nemusím. II. Pak je&nbsp;tu&nbsp;řecký import, který má&nbsp;s&nbsp;vlastní Itálií asi tolik společného jako s&nbsp;Kensingtonským muzeem; Římani si&nbsp;sem dováželi sochy a&nbsp;sochaře; sochy se&nbsp;uchovaly v&nbsp;původní kráse, ale sochaři se&nbsp;většinou pokazili. Tady pak se&nbsp;najde styl atický a&nbsp;argivský a&nbsp;rhodský, pergamský a&nbsp;helénistický a&nbsp;jiný, a&nbsp;skvostná díla, a&nbsp;kopie, a&nbsp;úlomky, za&nbsp;které bych dal celého Laokoonta i&nbsp;s&nbsp;Umírajícím Gallem a&nbsp;Farnéským býkem a&nbsp;ještě bych přidal vše, co&nbsp;mám a&nbsp;co&nbsp;by&nbsp;mi&nbsp;kdo půjčil. III. Pak se&nbsp;tu&nbsp;rozmohlo domácí řeckořímské velkokamenictví, ale to&nbsp;už&nbsp;se&nbsp;do&nbsp;toho pustili také Římané či&nbsp;který národ, a&nbsp;tesali, až&nbsp;se&nbsp;kolem nich prášilo; bývají to&nbsp;hrozně tuctové kusy, velkovýroba, strojní pohon, řemeslo, virtuozita, siláctví, realismus a&nbsp;barok, ale také (obyčejně v&nbsp;lapidáriích) dílka, ze&nbsp;kterých na&nbsp;vás dýchne lidová svěžest, prostota a&nbsp;venkov se&nbsp;svými sady, olivami, šalvějí a&nbsp;studánkami. IV. Potom tedy je&nbsp;tu&nbsp;vlastní římské sochařství, tvrdé, naturalistické, portrétní a&nbsp;věcné: císaři, zápasníci, matrony a&nbsp;bestie, bronz, barevné mramory, cirkus, politika a&nbsp;střízlivá skutečnost: umění hmotařské, imponující a&nbsp;strohé, přezrálé a&nbsp;vysychající. V. A&nbsp;do&nbsp;toho všeho tu&nbsp;a&nbsp;tam vhrkne nějaká nová inspirace: například když se&nbsp;ukáže možnost pomalovat stěny barevnými obrázky, a&nbsp;najednou docela jiné ruce než ony s&nbsp;dlátem, ruce nesilácké, rozkošnické a&nbsp;něžné malují lehýnké frestičky v&nbsp;Pompejích, snové a&nbsp;vyzáblé architektury, chvějivě nadechnuté krajiny a&nbsp;figurky motýlí nehmotnosti; nebo naopak když nevím jaký Trák či&nbsp;barbar provedl ohromnou hrubost caracallovských mozaik, ty&nbsp;strašlivé pytle svalů a&nbsp;čupřinaté tuříny představující heavy-weights římského cirku, dílo tupé a&nbsp;brutální, a&nbsp;přece ve&nbsp;své těžké formové řeči ukazující cestu příštím křesťanským mozaikám. Ale samy římské sarkofágy, ty&nbsp;sloní kádě přetížené hustým, těžkotvarým, vrtaným reliéfem, ukazují, jak málo helénské šťávy proniklo tvrdou římskou skořápkou. A&nbsp;podívejte se&nbsp;na&nbsp;reliéfy Severova nebo Konstantinova oblouku; to&nbsp;je&nbsp;přímo atavismus těžkopádnosti, tady už&nbsp;docela odprýskává importovaný nános helénské kultury. Jen o&nbsp;krok dál, a&nbsp;jsme v&nbsp;Lateránském muzeu: umění polobarbarské přechází v&nbsp;křesťanskou primitivnost.</span></p>
        <p class="chunk" data-nb-ref-number="6" data-nb-words="53" data-nb-chars="308"><span class="idea" data-nb-ref-number="6" id="idea6" data-nb-words="53" data-nb-chars="308">A&nbsp;tak místo antiky najde poutník všeliké národy, místo univerzální krásy živelné a&nbsp;nevědomé mocnosti kmenové; jářku, i&nbsp;toto poznání stojí za&nbsp;to; ba&nbsp;věru, neboť podává svědectví o&nbsp;převeliké síle etnické. Ať&nbsp;dělá co&nbsp;dělá, národ se&nbsp;posléze vrací bezděčně a&nbsp;pudově zase sám k&nbsp;sobě a&nbsp;přerozuje se&nbsp;v&nbsp;sobě samotném.</span></p>
        <p class="chunk" data-nb-ref-number="7" data-nb-words="7" data-nb-chars="35"><span class="idea" data-nb-ref-number="7" id="idea7" data-nb-words="7" data-nb-chars="35">Divné pak a&nbsp;silné jest umění vůbec.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>