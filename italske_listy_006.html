<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Úvodem">
    <meta name="apple-mobile-web-app-capable" content="yes">
    <title>Úvodem • Italské listy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./italske_listy_005.html">
    <link rel="next" href="./italske_listy_007.html">
    <meta name="nb-order" content="5">
    <link rel="self" href="italske_listy_006.html">
    <meta name="nb-identifier" content="capek-italske-listy-20579bb">
    <meta name="nb-role" content="chapter">
  </head>
  <body data-nb-words="452" data-nb-chars="2691" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Úvodem</span></h1>
        <p class="chunk" data-nb-ref-number="2" data-nb-words="39" data-nb-chars="239"><span class="idea" data-nb-ref-number="2" id="idea2" data-nb-words="39" data-nb-chars="239">Nežli jsem vyjel, poslali mi&nbsp;dobří přátelé tlusté svazky o&nbsp;italských dějinách, o&nbsp;starém Římě, o&nbsp;umění vůbec a&nbsp;jiných věcech s&nbsp;důtklivou radou, abych si&nbsp;to&nbsp;vše přečetl. Naneštěstí jsem tak neučinil; následek této nedbalosti je&nbsp;tahle knížka.</span></p>
        <p class="chunk" data-nb-ref-number="3" data-nb-words="156" data-nb-chars="963"><span class="idea" data-nb-ref-number="3" id="idea3" data-nb-words="156" data-nb-chars="963">Člověk obyčejně dělá něco jiného, než co&nbsp;chce. Nechtěl jsem vůbec cestovat, a&nbsp;zatím jsem jezdil jako blázen, všemi myslitelnými vehikly a&nbsp;ponejvíce pěšky, a&nbsp;když už&nbsp;jsem stál u&nbsp;moře afrického, chtěl jsem jet i&nbsp;do&nbsp;Afriky; nechtěl jsem napsat nic, a&nbsp;zatím jsem toho napsal celou tuto knížku, a&nbsp;ještě k&nbsp;ní&nbsp;píšu předmluvu, do&nbsp;níž bych chtěl honem zaznamenat vše, nač jsem v&nbsp;následujícím pohříchu zapomněl, například o&nbsp;stavitelství florentském, o&nbsp;různých druzích vína, jakož i&nbsp;rozličných způsobech, kterak se&nbsp;váže réva, zvláště pak o&nbsp;víně orvietském, o&nbsp;Tintorettovi, o&nbsp;předměstích, která jsem ze&nbsp;zvláštního zájmu prometl všude, kdekoliv jsem byl, o&nbsp;chrámech v&nbsp;Paestu, jež zdálky vypadají jako sušárny, ale zblízka jsou dórské, o&nbsp;krásných Římankách, jež rovněž mají dříky velmi silné a&nbsp;mocné, o&nbsp;slavících ve&nbsp;Fara Sabině, o&nbsp;zvláštnostech oslího křiku, o&nbsp;dveřích Bonannových a&nbsp;Barisanových v&nbsp;Monrealu, o&nbsp;velikém množství jiných věcí a&nbsp;úkazů; nyní však je&nbsp;pozdě vzpomínat.</span></p>
        <p class="chunk" data-nb-ref-number="4" data-nb-words="72" data-nb-chars="419"><span class="idea" data-nb-ref-number="4" id="idea4" data-nb-words="72" data-nb-chars="419">A&nbsp;tedy putoval jsem nejen beze všech užitečných znalostí, nýbrž i&nbsp;bez plánu; razil jsem si&nbsp;cestu prstem na&nbsp;mapě, často sveden jen pěkným jménem nebo tím, že&nbsp;v&nbsp;dotyčnou stranu jel vlak až&nbsp;v&nbsp;deset ráno, takže jsem nemusel časně vstávat; avšak jelikož podle Hegela se&nbsp;v&nbsp;běhu světa uskutečňuje Absolutní Rozum, vedly mne tyto náhody a&nbsp;rozmary divuplným řízením do&nbsp;všech skoro míst, která se&nbsp;„mají vidět“ v&nbsp;požehnané Itálii.</span></p>
        <p class="chunk" data-nb-ref-number="5" data-nb-words="129" data-nb-chars="745"><span class="idea" data-nb-ref-number="5" id="idea5" data-nb-words="129" data-nb-chars="745">Na&nbsp;tomto světě má&nbsp;se&nbsp;však vidět všechno; vše stojí za&nbsp;vidění, každá ulice a&nbsp;každý člověk, každá věc chudá i&nbsp;slavná. Není ničeho, co&nbsp;by&nbsp;nezasloužilo zájmu a&nbsp;pohledu. Rád jsem brousil končinami, ve&nbsp;kterých bedekr neklade pražádnou pozoruhodnost, a&nbsp;nelitoval jsem žádného kroku a&nbsp;vlezl jsem, kam se&nbsp;dalo, třeba hodným lidem na&nbsp;chodbu; někdy jsem se&nbsp;díval na&nbsp;památky nejslavnější a&nbsp;někdy jen na&nbsp;děti, na&nbsp;staré babičky, na&nbsp;lidskou bídu a&nbsp;radost, na&nbsp;zvířata nebo lidem do&nbsp;oken. Ale když jsem pak chtěl napsat, co&nbsp;jsem viděl, tu&nbsp;jsem se&nbsp;jaksi ostýchal povídat o&nbsp;věcech tak nepatrných, nebo jsem to&nbsp;dělal z&nbsp;ješitnosti anebo z&nbsp;osobní mánie, – zkrátka koneckonců psal jsem zrovna jen a&nbsp;ponejvíce o&nbsp;všelijakých slavných památkách. A&nbsp;proto nyní kladu úvodem</span></p>
        <p class="chunk" data-nb-ref-number="6" data-nb-words="1" data-nb-chars="8"><span class="idea" data-nb-ref-number="6" id="idea6" data-nb-words="1" data-nb-chars="8"><strong>VÝSTRAHU</strong></span></p>
        <p class="chunk" data-nb-ref-number="7" data-nb-words="54" data-nb-chars="311"><span class="idea" data-nb-ref-number="7" id="idea7" data-nb-words="54" data-nb-chars="311">všem, kdo budou čísti tuto knížku, aby ji&nbsp;nepovažovali za&nbsp;průvodce, ani za&nbsp;cestopis, aniž za&nbsp;cicerona, nýbrž za&nbsp;cokoliv jiného budou chtít; a&nbsp;aby až&nbsp;sami někam pojedou, spoléhali krom jízdního řádu jen a&nbsp;jen na&nbsp;zvláštní milost, jež doprovází pocestný lid a&nbsp;ukáže mu&nbsp;více, než vůbec je&nbsp;možno napsat a&nbsp;vypravovat.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>