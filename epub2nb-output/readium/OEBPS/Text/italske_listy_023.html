<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Italské listy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Moře</h2>

<p class="mlptextbez1radku">Jaderské, Tyrhénské, africké, Jónské, Ligurské;
modré, zelené, ocelové, perleťové, zlaté a černé; mrtvé, dřímající, hučící a zpěněné;
ať nezapomeneš na žádnou z těch proměnlivých tváří. Nemluv, nepokoušej se
mluvit o hře vln; brečel jsi málem na pláži v Rimini, jak se ti strašně
stýskalo po všem na světě, když vlna za vlnou se kladla k tvým nohám a složila
k nim svou duhovou pěnu, a pak z toho byly sliny a rmut, a ty jsi sbíral mušle
a vzpomínal na všecko, co je a co bylo. A voda sorrentská, jež je modřejší než
každá voda na světě, a v Salernu moře, jež ti protklo oči svým ukrutným leskem,
mečem plamenným a obrovským, voda v Janově, jež páchne sudem, a v Ostii, jež je
žíhaná bíle, a duhové moře tam dole, u Girgenti, vpravdě a svatosvatě moře
Galateino<a href="../Text/italske_listy_031.html#_ftn19" title="" class="pcalibre pcalibre1 calibre3" id="_ftnref19"><span class="msofootnotereference"><span class="calibre12"><span class="msofootnotereference"><span class="calibre13">[19]</span></span></span></span></a>,
neboť sám jsi tam viděl něco divuplného, ale bylo to příliš daleko; úžina
Mesinská, celá posypaná světélky po obou březích, a moře u Arenelly, kde jsou
skály zlaté a černé krávy vstupují do vody, a pod Taorminou, kde břeh dělá tak
divnou arabesku, že se na ni musíš dívat po celé hodiny, a přece to nepochopíš,
a místa, jež už neumíš pojmenovat a kde se ti mísí strašná modř, úpal,
srdceryvný řev oslů, zrající pomeranče a hbité klouzání ještěrek v jediný,
téměř nepříčetný dojem, kořeněný zápachem trusu a máty.</p>

<p class="mlptext">Ale to není všechno: jsou ještě očadlí rybáři, kteří se brodí
až po pupek ve vodě, vlekouce sítě; jiní, kteří stahují plachty černých lodí a vynášejí
koše ryb, a jiní, které vidíš řezat obzor světlou kosinkou plachty a s nimiž
bys chtěl být; dále přístavy, od těch velkých, kde to buší jako fabrika, po ty
rybářské, kde shnilá voda oplachuje řasnaté podbřišky plachetnic, jako je
krásná a páchnoucí Cala v Palermě, a až po ty nejmenší, ty maličké zálivy mezi
útesy, kde se kolébá jediná kocábka, až ti je z toho smutno. A k tomu počítej
ryby na trzích, rybky lesklé a duhové, stříbrné sardinky, tunové mořské býky
čtvrcené v Palermu, ohavné krakatice, chrchle a slizy, jež jedí v Neapoli,
černé úhoře, ryby bílé jako ženská paže, zlaté, modré a rudé, a strašně krásnou
vodní havěť, na kterou jsi se omámil v neapolském akváriu: šafránové sasanky,
závojové tanečnice, nehmotné okurky duhově naběhlé, Crookesovy trubice utkané z
mlhy, jimiž pulzuje duhový proud, mořské růžice podobné psím řitím,
poustevnické raky, rváče to přeukrutné, mořské jazyky opisující překrásné
křivky, obludy a květy, tvorstvo, jež mate všechno, co sis kdy myslil o životě.</p>

<p class="mlptext">Ale ze všeho nejkrásnější a nejdivnější je voda, která uplývá
za tebou.</p>

</div>
</body>
</html>