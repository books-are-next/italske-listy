<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Padova,
Ferrara">
    <meta name="apple-mobile-web-app-capable" content="yes">
    <title>Padova,
      Ferrara • Italské listy</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./italske_listy_007.html">
    <link rel="next" href="./italske_listy_009.html">
    <meta name="nb-order" content="7">
    <link rel="self" href="italske_listy_008.html">
    <meta name="nb-identifier" content="capek-italske-listy-20579bb">
    <meta name="nb-role" content="chapter">
  </head>
  <body data-nb-words="608" data-nb-chars="3856" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="1" data-nb-chars="7">Padova,</span>
          <span class="idea" data-nb-ref-number="2" id="idea2" data-nb-words="1" data-nb-chars="7">Ferrara</span>
        </h1>
        <p class="chunk" data-nb-ref-number="2" data-nb-words="148" data-nb-chars="995"><span class="idea" data-nb-ref-number="3" id="idea3" data-nb-words="148" data-nb-chars="995">Vyznačují-li se&nbsp;Benátky nejvydatněji kanály, gondolami a&nbsp;turisty, je&nbsp;Padova charakterizována podloubími a&nbsp;velocipedy, Ferrara pak velocipedy, cihlovými paláci a&nbsp;románským slohem. Velocipedy nechám stranou; doufám, že&nbsp;za&nbsp;to&nbsp;také ony mne nechají stranou. Co&nbsp;se&nbsp;týče Padovy, tož vězte, že&nbsp;vidět za&nbsp;jedno ráno nejkrásnější díla Giottova, Mantegnova a&nbsp;Donatellova jest veliká milost, dar Boží a&nbsp;radost podobná snu. Je&nbsp;to&nbsp;jen maličký, holý kostelíček, ta&nbsp;Santa Maria dell’Arena; ale Giotto jej uvnitř pomaloval od&nbsp;hlavy až&nbsp;k&nbsp;patě, místečka nevynechávaje, a&nbsp;vyplnil jej svou nádhernou, prostou logikou malíře a&nbsp;křesťana, neboť Giotto byl duch skrznaskrz rozumný, zbožný a&nbsp;jasný. A&nbsp;Mantegna, ocelový kreslíř, tvrdý, břitký, já&nbsp;nevím jak to&nbsp;říci: strašný formalista, ale zastřený závojem bůhvíjaké divné, sličné a&nbsp;přísné tesknoty. A&nbsp;Donatello, vášnivý smutek sám, jakási mlčenlivá, zahryznutá hořkost ducha příliš dokonalého. Všichni tři z&nbsp;nejmužštějších mezi umělci. Svatý den, kdy lze poznati tyto tři.</span></p>
        <p class="chunk" data-nb-ref-number="3" data-nb-words="79" data-nb-chars="472"><span class="idea" data-nb-ref-number="4" id="idea4" data-nb-words="79" data-nb-chars="472">Ukončiv tento svatý den tečkou a&nbsp;potom večeří (jenže ne&nbsp;už&nbsp;v&nbsp;Padově, nýbrž ve&nbsp;Ferraře), učinil jsem od&nbsp;předchozí věty zkušenost, kterou vám chci právě říci: varujte se&nbsp;na&nbsp;svých cestách po&nbsp;Itálii takzvaného vína di&nbsp;paese. Je&nbsp;laciňoučké, napohled nevinné, a&nbsp;podává se&nbsp;vám v&nbsp;láhvích, jejichž kubický obsah na&nbsp;první pohled rozhodně podceníte. Když je&nbsp;pak sprovodíte ze&nbsp;světa – je&nbsp;totiž náramně dobré –, vstoupí do&nbsp;vás jakýsi zápal, bojovnost, zpěvnost, nadšení a&nbsp;podobné city.</span></p>
        <p class="chunk" data-nb-ref-number="4" data-nb-words="99" data-nb-chars="575"><span class="idea" data-nb-ref-number="5" id="idea5" data-nb-words="99" data-nb-chars="575">Nuže, kdybych v&nbsp;této chvíli měl před sebou jistého **, který tam u&nbsp;vás, v&nbsp;Čechách, píše hrozné hlouposti o&nbsp;divadle, skolil bych jej; neboť v&nbsp;takové jsem ráži. Skolil bych ještě mnoho jiných, kteří píší o&nbsp;umění, například *** a&nbsp;jiné jinak vážené osobnosti<a href="./resources/undefined">[3]</a>, a&nbsp;pak, potřísněn jich krví a&nbsp;hlasitě zpívaje, velebě Giotta, Mantegnu a&nbsp;Donatella, šel bych si&nbsp;lehnout a&nbsp;ještě usínaje bych viděl kostelíček dell’ Arena a&nbsp;oltář v&nbsp;Santu a&nbsp;kapli v&nbsp;Eremitani, zavrhl bych sebe sama, poklonil bych se&nbsp;neskonalé velikosti umění a&nbsp;usnul bych s&nbsp;poslední vděčnou vzpomínkou na&nbsp;víno di&nbsp;paese.</span></p>
        <p class="chunk" data-nb-ref-number="5" data-nb-words="137" data-nb-chars="897"><span class="idea" data-nb-ref-number="6" id="idea6" data-nb-words="137" data-nb-chars="897">Než, nedostává se&nbsp;mi&nbsp;krve vzdálených, nemohu vyžít svůj svatý zápal, nedovedu vám nakreslit fresky, které jsem dnes vzýval. Za&nbsp;dnešní den jsem prošel všechny kostely Padovy a&nbsp;Ferrary; neptejte se, kolik jich bylo. A&nbsp;nyní tvrdím, že&nbsp;křesťanství zemřelo tady na&nbsp;jihu s&nbsp;románským slohem, na&nbsp;severu s&nbsp;gotikou; a&nbsp;že&nbsp;vysokou renesancí a&nbsp;hlavně barokem počíná se&nbsp;něco nového a&nbsp;celkem nesympatického, totiž katolicismus. Křesťanství k&nbsp;nám může mluvit jen primitivní, přísnou, svatou řečí raných slohů; je&nbsp;vážné, čisté a&nbsp;poněkud prosté. Vedle něho je&nbsp;renesance pohanská a&nbsp;barok modlářský, fetišistický, zkrátka katolický; je&nbsp;tu&nbsp;cosi kulturně nápadně nižšího proti rané náboženské čistotě. Celá ta&nbsp;maniakální pompa, mramorové intarzie, brokáty, štukatura, zlato, věžovité oltáře, celá ta&nbsp;studená skvělost vám nábožensky neřekne ani nejmenší zlomek toho, co&nbsp;tak nesmírně vážně a&nbsp;čistě mluví z&nbsp;Giottovy kaple.</span></p>
        <p class="chunk" data-nb-ref-number="6" data-nb-words="143" data-nb-chars="903"><span class="idea" data-nb-ref-number="7" id="idea7" data-nb-words="143" data-nb-chars="903">Bylo-li dnešní ráno snem v&nbsp;Eremitani nebo Giottově kapli, bylo odpoledne snem ve&nbsp;ferrarských ulicích. Říká se: vidět Neapol a&nbsp;umřít. Ve&nbsp;Ferraře bych nechtěl umřít, ale nějaký týden žít; žít v&nbsp;některém tom cihlovém paláci, který zevně vypadá trochu jako neomítnutý špýchar, ale jehož dvůr se&nbsp;otvírá skvostnou, tichou lodžií do&nbsp;překrásných zahrad ferrarských. V&nbsp;líbezném jarním dešti se&nbsp;překlánějí přes cihlové zdi fialově a&nbsp;žlutě kvetoucí stromy, jichž neznám. Rovné ulice s&nbsp;barevnými okenicemi; červená, žlutá, zelená; románské sloupky, červené palácky, červené kostely; a&nbsp;všude z&nbsp;toho čouhá, prodírá se, kvete prudce svěží zeleň vlhkého jara. Člověk jde bez cíle, neboť žije ve&nbsp;snu. Ve&nbsp;snu člověk ničeho nežádá; ale zahlédne-li mramorovou lodžií tu&nbsp;nejkrásnější zahradu, jakou kdy viděl a&nbsp;bude vidět, žádá si, aby tu&nbsp;mohl pobýt, aby se&nbsp;přestal řítit prostorem a&nbsp;časem a&nbsp;mohl pobýt uprostřed tohoto snu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./italske_listy_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>